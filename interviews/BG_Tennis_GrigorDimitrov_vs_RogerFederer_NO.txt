Не мога да преценя дали в началото на мача Дуди Села беше контузен.
Опитах се да бъда напълно концентриран и да покажа моята игра.
След първия сет се чувствах много уверен и следвах плана си.
След това Села повика физиотерапевта, а аз просто трябваше да продължа да играя по същия начин както в първия сет.
Федерер е велик играч на трева.
Роджър се е доказал на „Уимбълдън“ повече от веднъж или два пъти.
Всички знаем какво да очакваме от него.
Нека видим кой ще спечели и след това ще мисля за това, което ми предстои.
Честно казано, чувството да премина през първата седмица на „Уимбълдън“ е специално и ме кара да се усмихвам.
Да си във втората седмица на турнир от Големия шлем - това е едно малко постижение за всеки играч.
Оценявам го, но далеч не съм си свършил работата тук.