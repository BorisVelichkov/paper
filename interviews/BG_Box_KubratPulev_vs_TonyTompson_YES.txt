Ами да, радваме се, че нещата вече са официално регламентирани.
Имаше доста проблеми с намирането на съперник, но сега всичко е както трябва и имаме уверението, че победителят действително ще бъде обявен за претендент.
Разбира се, че е хубаво да знаеш, че си само на крачка от мач с Кличко.
Аз обаче не мисля за това в момента, а за предстоящата среща.
Това е най-важното сега - да се концентрирам максимално.
А за мача с Кличко ще говорим, като му дойде времето.
Да, то и в интернет има много мачове.
Гледах го - несъмнено е добър и изключително опитен боксьор.
Въпреки това мисля, че ще го бия.
Не вярвам това да окаже особено влияние.
От друга страна пък, той ще се яви на нашия мач по-обигран, докато аз не съм излизал на ринга от близо година.
Струва ми се, че шансовете са поравно.
Не, напротив.
В момента се чувствам много добре - отпочинал, свеж.
Тренирам добре и се надявам това да си проличи в мача.
Въобще всяко нещо си има предимства и недостатъци.
Аз не съм спирал да тренирам, но в последните седмици вдигнахме значително оборотите.
Сега ми предстоят повече спаринги, като до ден-два трябва да дойдат руснак и американец.
Очаквам да пристигне и българският боксьор Димитър Стоименов, който е с обратен гард като Томпсън.
Мисля, че работата с него ще ми бъде от голяма полза.
Имам и германски спаринг-партньори, с които вече тренираме.
Със сигурност моите най-близки приятели ще бъдат край ринга.
Надявам се да има и още българи в залата.