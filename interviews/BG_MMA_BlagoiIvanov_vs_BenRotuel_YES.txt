Чувствам се добре.
Подготвен съм отлично за този мач, а и най-важното – здрав съм.
Очакванията ми са, че ще успя да победя и да постигна своя първи триумф в най-голямата организация за смесени бойни изкуства – UFC.
Това, което мога да кажа за Бен Ротуел е, че той е един от най-опитните бойци в тежка категория на UFC.
Състезава се в организацията от близо 10 години.
Има победи над наистина доста сериозни имена – надделявал е над легендата Марк Хънт, нокаутирал е Алистър Овърийм.
Освен сериозния опит, той е здрав физически, умее да заключва съперниците си по най-различни начини и сменя три гарда по време на бой.
Големият минус за него сега е, че не се е качвал на октагона от почти 3 години и мисля, че това ще наклони нещата в моя полза.