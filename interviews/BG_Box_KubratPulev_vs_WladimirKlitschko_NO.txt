Не мисля, че съм аутсайдер в този двубой.
Много се радвам, когато някой ме подценява.
Това ми дава повече предимство и допълнителна мотивация.
Наблегнах, защото за мен това е важен въпрос.
Смятам, че в спорта правилата трябва да са еднакви за всички, за да бъде честен и истински спорт.
Затова аз искам същите допинг тестове да преминава и Кличко.
Не е коректно претендентът да бъде проверяван по всяко време и на всяко място, а световният шампион да бъде проверяван само и единствено след мача.
Дори децата знаят, че каквото и да е взел, може да се изчисти за мача.
Аз лично, ако съм световен шампион, бих дал такава проба, за да изчистя името си и за да докажа на хората, че съм чист и няма какво да крия.
Мисля, че такава трябва да е реакцията на един истински световен шампион, а не да се крие и измъква по всякакви възможни начини, което определено доказва, че не му е чиста работата и има притеснения.
Кличко се измъква с оправдания, че договорът му е подписан по друг начин.
За да докаже, той можеше да направи допинг проба по собствено желание.
Да не говорим, че на една Олимпиада брат му Витали Кличко е хващан със забранени вещества и е лишаван за известно време от състезателни права.
Специално по тази тема нещата са много прости.
Или се подлага на допинг контрол, както аз и доказва, че наистина е световен шампион, или не се подлага и доказва, че най-вероятно използва забранени стимуланти, на което се дължи дългогодишното му стоене на върха, а не защото е най-добрият.
На мен по-едрите противници до известна степен са ми удобни и се надявам и той да ми е удобен.
Този двубой за мен е мач за световна титла, която е моята мечта.
Подготвям се като за всеки друг противник.
Не ме интересува какъв е като човек.
Не си падам по мъже, а и едва ли някога ще ми е близък приятел.
За мен той е просто противник.
Не мразя никой и нито един мой противник до момента не съм мразил.
Да, със сигурност.
С Божията помощ се чувствам отлично.
Тренировъчният процес върви по план и на 6 септември ще бъда в супер форма.
Ще бъда една боксова машина.
Боксът е спорт, в който никога не можеш да предвидиш нещо на 100%.
Шансовете ни са 50% на 50%.
Мачът ще бъде изключително интересен и аз ще победя.