Здравей Дидо. Преди няколко дни ти сключи договор за участие в една от най-големите ММА организации в света – M-1 Global. Разкажи ни, как се случи това?
Здравейте. Тук е момента да благодаря на господин Любен Джубрилов за личното му ангажиране при уреждането на този двубой. Благодарение на него и промоутърска компания MAXFIGHT се случиха нещата.

До скоро беше контузен. Възстанови ли се напълно и как се чувстваш в момента?
Да, мисля ,че вече съм на 100%. Много време ми отне възстановителният процес , но за щастие всичко е зад мен. Тренирaм на максимум вече месец и половина и нямам оплаквания.

Какво мислиш за своя опонент Muslim Salikhov, познаваш ли играта му, силните му или слаби страни?
Да, гледах поне 10-15 мача на Салихов и смея да твърдя ,че съм наясно със стилът му. Много е рязък в стойка. Изчаква и не е темповак, но е много точен и няма едно излишно движение. Мисля, че като стил много си приличаме и ще е тактическа битка. Подготвям му няколко изненадки!

Разкажи ни как тренираш, с кого се подготвяш?
Вече карам трети подготвителен лагер. Първо помагах на Александър Георгиев в подготовката му за Максфайт 30 , след това на Никола Дипчиков за мачът му в Cage Of Glory 3 и сега тренирам за моят мач! Общо взето нямах много време от предложението до датата на двубоят, но аз така и така съм в подготовка с момчетата, така че не се замислих изобщо. Тренирам с моят треньор Пепи Стоичков, с Никола Дипчиков, Александър Георгиев,Янко Борисов, Цецо Нинов и др. Ходя и при Венци Иванов в неговият боксов клуб Winner.

Твоята игра в стойка е отлична. Това ли ще бъде тактиката ти за предстоящият двубой в М-1?
Противникът ми е 4 пъти световен шампион по Сан Да, но мисля да му се противопоставя точно там – в стойка! Имам предимство в дължината на крайниците и мисля ,че трябва да се възползвам от това оръжие.

Бойците на М-1 се славят с отличната си игра на земя, събаряния и граунд енд паунд. Твоят опонент такъв стил ли има и готов ли си за такъв тип противник. Това плаши ли те?
Не ме плаши никак. Смея да твърдя ,че имам една много добра защита от събаряния и дори предпочитам да се бия с граплери, защото така са много предвидими за мен,а и моят стил е доста неудобен за тях.

Какво мисли приятелката ти за твоя дебют в М-1?
Вълнува се! Помага ми с всичко с което може – най вече с приготвянето на правилната за мен храна, което много ме облекчава.

Мислиш ли, че това ще бъде един от възловите мачове в твоята кариера на ММА боец?
До този етап да. Мисля,че бъдещето е известно само на Бог, така че за напред ще видим какво ще стане.

Как преминава денят ти? Спазваш ли специален режим, по колко пъти тренираш на ден?
Тренирам двуразово. Няма да ходя на работа до мачът, за което съм много благодарен на моят началник! Ставам, кафе и тренировка – това е началото на деня. После се прибирам и почивам. Следва втора тренировка след която имам сили само да се прибера вкъщи ,да се нахраня и да загубя съзнание в леглото. Неделя е ден за почивка, масаж и кино.

До къде стигат амбициите ти в ММА?
Гледам реално на нещата. Не се изхвърлям. Сега пред мен е само и единствено целта М1. Ставам и лягам с тази мисъл. М1 е една от топ 4 организации в световен мащаб, така че мисля, че на този етап трябва да закова тази цел. После ще му мисля накъде!

Как мислиш, възприема ли се вече ММА като спорт и вие бойците като спортисти от зрителите?
По свeта да, в България не! Тук хората ни мислят за квартални биячи и дебили. Масово. Сигурно и ние имаме вина за това. Аз вече се отказах да се опитвам да се доказвам на хората тук. Опитвам се да не чета и да не мисля за коментарите на обществото тук. Шансът за доказване е навън! Това не значи ,че няма да се бия в MAXFIGHT. Напротив, ще продължа с пълни сили. Искам колана на тази организация.

А проявяват ли интерес спонсорите в България към този спорт?
Не! Определено. Много е трудно в това отношение. Турнирите на MAXFIGHT се излъчват по национални телевизии. Аз не мога да разбере как бизнеса не вижда потенциален шанс за реклама в нас бойците. За турнирите в чужбина от своя страна е направо невъзможно! На хората не им пука явно, че ще представляваш страната някъде. За въпросният мач имам сериозен руски спонсор, огромна финансова институция,която ще застане зад мен. Имах нужда от 3 дни за да се сдобия с подобен спонсор в Русия, макар ,че не съм руснак. Там хората мислят по съвсем различен начин. Има уважение към боеца, без значение побеждава или губи. Там смея да твърдя ни имат за истински атлети и дори нещо повече. Тук всеки мисли как да те ползва...евтино!

Има ли боец срещу който искаш да се биеш и ако да, то кой е той?
Няма боец с който да не искам да се бия, като изключим момчетата от близкото ми обкръжение!\

Пожелаваме ти успех и късмет при дебюта ти в М-1. Няколко думи за читателите на mmabg.com.
Пожелавам Ви да сте здрави! Може да е клише , но след последната контузия мога да кажа ,че сега го разбирам много по добре!
